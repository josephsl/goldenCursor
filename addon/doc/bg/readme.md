# Златен курсор (Golden Cursor) #

* Автори: Salah Atair, Joseph Lee
* Изтегляне на [стабилна версия][1]
* Съвместимост с NVDA: 2019.3 и по-нови версии

Тази добавка ви позволява да местите курсора на мишката посредством
клавиатурата и да запазвате позиции на мишката за конкретни приложения.

## Клавишни комбинации

* Control+NVDA+L: Преглед на запазените позиции на мишката за дадено
  приложение, ако има такива.
* Shift+NVDA+l: Запазване на маркер или етикет за текущата позиция на
  мишката в приложението, което е фокусирано в момента.
* Windows+NVDA+C: Промяна на режима за движение на мишката.
* Windows+NVDA+R: Превключване на ограничаването на мишката.
* Windows+NVDA+S: Превключване на докладването на позицията на мишката в
  пиксели.
* Windows+NVDA+J: Преместване на мишката до определена позиция по
  хоризонтала и вертикала (x и y).
* Windows+NVDA+P: Докладване на позицията на мишката.
* Windows+NVDA+M: Включване или изключване на стрелките за мишката.
* Windows+NVDA+клавишите със стрелките (или само стрелките, ако стрелките за
  мишка са включени): Преместване на мишката.

Забележка: Тези жестове могат да бъдат променяни от диалоговия прозорец
"Жестове на въвеждане" (в категорията "Златен Курсор") в менюто "Настройки"
на NVDA.

## Забележки

* При споделяне на запаметени позиции (маркери) всяка от страните трябва да
  използва една и съща разделителна способност на дисплея.
* С цел максимална съвместимост, трябва да увеличите прозорците като
  натиснете Windows+стрелка нагоре.
* При споделяне на позиции съществуващите етикети за позиции трябва да бъдат
  променяни.
* Форматите за позициониране на мишката във версии 1.x и 2.x са
  несъвместими.
* За да изпълнявате функции, изискващи използването на клавишите със
  стрелки, първо изключете стрелките за мишката.
* При изтриване на запаметени позиции, ако няма останали запаметени позиции,
  позициите за приложението ще бъдат изчистени.

## Версия 5.0

* Модернизиран е изходния код на добавката, за да е съвместим с NVDA 2021.1.
* Решени са много проблеми със стила на кодиране и потенциални грешки с
  Flake8.

## Версия 4.0

* Изисква се NVDA 2019.3 или по-нова версия.
* Диалоговият прозорец за настройки на "Златен курсор" е заменен от панела
  за настройки на "Златен курсор".

## Версия 3.3

* Вътрешни промени с цел поддържане на бъдещи издания на NVDA.

## Версия 3.2

* Добавката е съвместима с NVDA 2018.3 (wxPython 4).

## Версия 3.0

* Ако използвате NVDA 2018.2, настройките на добавката ще се намират в новия
  прозорец с категориите от настройки на NVDA, в категорията "Златен
  Курсор".

## Версия 2.1

* Отстранена е грешка с дешифрирането на уникод, възникваща при опит за
  изтриване на име на маркер.
* Предотвратяване на отварянето на множество копия на различни диалогови
  прозорци на добавката.
* Подобрен е изгледът на диалоговите прозорци за списъка с позиции на
  мишката и за преместване до позиции.

## Версия 2.0

* Изисква NVDA 2017.3 или по-нова.
* Файловият формат за позициите е несъвместим с версии 1.x. Ако бъдат
  открити позиционни формати от типа 1.x, старите позиции ще бъдат пригодени
  към новия формат по време на инсталирането.
* Добавен е нов диалогов прозорец за настройките на Златен Курсор в менюто
  "Настройки" на NVDA, с цел конфигуриране на режима за движение на мишката
  и за докладване позицията на мишката при нейното придвижване.
* Разни съобщения на тази добавка бяха променени.
* Когато превключвате различни настройки, тонът за превключване няма повече
  да се чува.
* Сега можете да влезете в режим "стрелки за мишката", при което можете да
  местите мишката само с помощта на клавишите със стрелките.
* Направени са промени в диалоговия прозорец за списъка с позициите,
  включително ново име (сега се казва "Позиции на мишката") и оформление,
  показващо координатите на мишката за даден етикет и показващо името на
  активното приложение като част от заглавието.
* От диалоговия прозорец "Позиции на мишката" натискането на ENTER върху
  запазен етикет ще премести мишката до запазеното място.
* При преименуване на позиция на мишката ще се покаже диалогов прозорец за
  грешка, ако съществува етикет със същото име като новото име.
* При изтриване или изчистване на позиции на мишката вече трябва да
  отговорите с "Да", преди позициите да бъдат изтрити и/или изчистени.
* Промени във функцията за преместване на мишката, включително ново име
  (сега наречена "Нова позиция на мишката") и възможност за въвеждане на
  координатите за хоризонтала и вертикала (X и Y) поотделно или чрез
  използване на клавишите със стрелки за нагоре или надолу.
* Диалоговият прозорец, извеждан при запазването на текущата позиция на
  мишката, показва координатите за текущото местоположение на мишката.
* Разрешен е проблем, при който при записване на позиции NVDA може да
  възпроизвежда сигнали за грешка, ако папката за позициите не съществува.

## Версия 1.4

* Премахната е зависимостта от win32api с цел съвместимост с предишни и
  бъдещи версии на NVDA.

## Версия 1.0

* Първо издание.

[[!tag stable dev]]

[1]: https://addons.nvda-project.org/files/get.php?file=gc

[2]: https://addons.nvda-project.org/files/get.php?file=gc-dev
